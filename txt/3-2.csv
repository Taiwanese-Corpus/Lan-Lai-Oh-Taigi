Iah,Tsiunn,Ho,Hanji,Lomaji,Huagi
3,,1,這曷著講？,Tse ah-tioh kóng?,華 這還用說？
3,,2,代誌好勢矣未？,Tāi-tsì hó-sè--ah--buē?,華 事情順利了嗎？
3,,3,伊的腹腸誠狹。,I ê pak-tn̂g tsiânn eh.,華 他的度量很狹小。
3,,4,送嫁較媠新娘。,Sàng-kè khah suí sin-niû.,華 伴娘比新娘美。比喻喧賓奪主。
3,,5,這站仔真落衰。,Tsit-tsām-á tsin loh-sue.,華 這陣子真倒楣。
3,,6,恁老母拄咧念你。,Lín lāu-bú tú teh liām--lí.,華 你媽媽正想到你而提起你。
3,,7,這聲代誌歹紡矣。,Tsit-siann tāi-tsì pháinn pháng--ah.,華 這下子事情難處理了。
4,一人際,8,伊閣咧起無空矣。,I koh teh khí-bô-khang--ah.,華 他又在找碴了。
4,一人際,9,伊是阮祧仔內的。,I sī guán thiāu-á-lāi--ê.,華 他是我們同宗的。
4,一人際,10,一句話盤來盤去。,Tsit kù uē puânn lâi puânn khì.,華 一句話傳來傳去。
4,一人際,11,伊共人𤆬囡仔。,I kā lâng tshuā gín-á.,華 他幫別人照顧小孩。
4,一人際,12,燒燒面焐人冷尻川。,Sio-sio bīn ù lâng líng kha-tshng.,華 熱臉貼人冷屁股。
4,一人際,13,我已經輸甲貼底矣。,Guá í-king su kah tah-té--ah.,華 我已經輸到底了。
4,一人際,14,遐的數就準拄好矣。,Hia-ê siàu tō tsún-tú-hó--ah.,華 那些帳就算扯平了。
5,,15,這擺我存死欲佮伊拚。,Tsit pái guá tshûn-sí beh kah i piànn.,華 這回我豁出去跟他拚了。
5,,16,做序大愛有序大的款。,Tsò sī-tuā ài ū sī-tuā ê khuán.,華 做長輩要有長輩的樣子。
5,,17,等物僫到，等人快老。,"Tán mih oh kàu, tán lâng khuài lāu.",華 等東西很難等到，等人容易變老。
5,,18,𪜶兩个人已經講和矣。,In nn̄g ê lâng í-king kóng-hô--ah.,華 他們兩個人已經講和了。
5,,19,細漢囡仔攏較驚生份。,Sè-hàn gín-á lóng khah kiann-senn-hūn.,華 小孩子都比較怕生。
5,,20,毋通講袂贏人就欲反桌。,M̄-thang kóng bē iânn--lâng tō beh píng-toh.,華 不可以說不贏人家就要翻桌子。
5,,21,代誌哪會行到這款地步？,Tāi-tsì ná ē kiânn kàu tsit khuán tē-pōo?,華 事情怎麼會變成這種情況？
6,一人際,22,這擺的機會是拄䢢拄䢢。,Tsit pái ê ki-huē sī tú-tshiāng-tú-tshiāng,華 這次的機會是碰巧。
6,一人際,23,食物仔到喙口才交落去。,Tsiah-mih-á kàu tshuì-kháu tsiah ka-lauh--khì.,華 東西到嘴邊了才掉下去。意同「煮熟的鴨子飛了。」
6,一人際,24,穡頭欲對佗位落手才好？,Sit-thâu beh tuì tó-uī loh-tshiú tsiah hó?,華 工作要從哪裡著手才好？
6,一人際,25,伊猶未講煞，毋通僭話。,"I iáu-buē kóng-suah, m̄-thang tsiàm-uē.",華 他還沒有說完，不要搶話。
6,一人際,26,你按呢做有淡薄仔袂和。,Lí án-ne tsò ū tām-poh-á bē-hô.,華 你這麼做有點划不來。
6,一人際,27,伊是我拄過上歹剃頭的人。,I sī guá tú--kuè siōng pháinn-thì-thâu ê lâng.,華 他是我遇過最難應付的人。
6,一人際,28,感情的代誌是袂當勉強的。,Kám-tsîng ê tāi-tsì sī bē-tàng bián-kióng--ê.,華 感情的事是勉強不來的。
7,,29,阮兩个人相出路，無拄著。,"Guán nn̄g ê lâng sio-tshut-lōo, bô tú--tioh.",華 我們兩個錯身而過，沒有遇到。
7,,30,伊想欲挽回𪜶愛人仔的心。,I siūnn-beh bán-huê in ài-jîn-á ê sim.,華 他想挽回他情人的心。
7,,31,伊佇內底，你共伊喊一下。,"I tī lāi-té, lí kā i hiàm--tsit-ē.",華 他在裡面，你喊他一聲。
7,,32,真歹勢，無張持共你挨著。,"Tsin pháinn-sè, bô-tiunn-tî kā lí e--tioh.",華 真抱歉，不小心撞到你。
7,,33,你這句廢話，有講若無講。,"Lí tsit kù huì-uē, ū kóng ná bô kóng.",華 你這句廢話，講了等於沒講。
7,,34,少年的，你著聽老歲仔苦勸。,"Siàu-liân--ê, lí tioh thiann lāu-huè-á khóo-khǹg.",華 年輕人，你得聽聽老人家的忠告。
7,,35,𪜶兩个平常時仔上愛答喙鼓。,In nn̄g ê pîng-siông-sî-á siōng ài tap-tshuì-kóo.,華 他們兩個人平常最喜歡鬥嘴。
8,一人際,36,想袂到兩个會冤家變親家。,Siūnn bē kàu in nn̄g ê ē uan-ke piàn tshin-ke.,華 想不到他們兩個人會冤家變親家。
8,一人際,37,你講甲哩哩囉囉，我聽攏無！,"Lí kóng kah li-li-lo-lo, guá thiann lóng bô!",華 你講得不清不楚，我都聽不懂！
8,一人際,38,共伊講一句，按呢就袂直矣。,"Kā i kóng--tsit-kù, án-ne tō bē-tit--ah.",華 說他一句，就這樣沒完沒了了。
8,一人際,39,這件代誌你去共小挲一下。,Tsit kiānn tāi-tsì lí khì kā in sió so--tsit-ē.,華 這件事情你去安撫他們一下。
8,一人際,40,你毋通掛意，我會趕緊轉來。,"Lí m̄-thang kuà-ì, guá ē kuánn-kín tńg--lâi.",華 你不要掛念，我會趕快回來。
8,一人際,41,這層代誌咱頂過已經講過矣！,Tsit tsân tāi-tsì lán tíng-kuè í-king kóng--kuè--ah!,華 這件事情我們上次已經說過了！
8,一人際,42,管待伊喔！叫伊家己想辦法。,Kuán-thāi--i--ooh! Kiò i ka-kī siūnn pān-huat.,華 管他的！叫他自己想辦法。
9,,43,自由的生活是人人攏想欲過的。,Tsū-iû ê sing-uah sī lâng-lâng lóng siūnn-beh kuè--ê.,華 自由的生活是人人都想要過的。
9,,44,𪜶搬厝了後，阮就較無去行踏。,"In puann-tshù liáu-āu, guán tō khah bô khì kiânn-tah.",華 他們搬家之後，我們就比較少去拜訪。
9,,45,做人愛知影伸勼，才袂傷食虧。,"Tsò-lâng ài tsai-iánn tshun-kiu, tsiah bē siunn tsiah-khui.",華 做人要知進退，才不會太吃虧。
9,,46,到時便看，才來決定欲按怎做。,"Kàu-sî piān-khuànn, tsiah lâi kuat-tīng beh án-tsuánn tsò.",華 到時看情形，再來決定要怎麼做。
9,,47,大兄將伊滿腹的苦情講予我聽。,Tuā-hiann tsiong i muá-pak ê khóo-tsîng kóng hōo guá thiann.,華 大哥把他滿腹的委屈講給我聽。
9,,48,伊按呢共你剾洗，你敢袂艱苦？,"I án-ne kā lí khau-sé, lí kám bē kan-khóo?",華 他這樣挖苦你，你不難過嗎？
9,,49,你是真正毋知，抑是假影毋知？,"Lí sī tsin-tsiànn m̄ tsai, iah-sī ké-iánn m̄ tsai?",華 你是真不知道，還是假不知道？
10,一人際,50,我猶未講煞，你先莫插話好無？,"Guá iáu-buē kóng-suah, lí sing mài tshah-uē hó--bô?",華 我還沒說完，你先別插嘴好嗎？
10,一人際,51,你毋通共序大人按呢應喙應舌。,Lí m̄-thang kā sī-tuā-lâng án-ne ìn-tshuì-ìn-tsih.,華 你不要這樣和長輩頂嘴。
10,一人際,52,心事無人知，我鬱甲足艱苦的。,"Sim-sū bô lâng tsai, guá ut kah tsiok kan-khóo--ê.",華 心事沒有人知道，我壓抑得很難過。
10,一人際,53,好歹命敢是註好好的？這真歹講。,Hó-pháinn miā kám sī tsù-hó-hó--ê? Tse tsin pháinn-kóng.,華 命運好壞是註定好的嗎？這很難說。
10,一人際,54,伊真有福氣，後生新婦攏誠有孝。,"I tsin ū hok-khì, hāu-senn sin-pū lóng tsiânn iú-hàu.",華 他很有福氣，兒子媳婦都很孝順。
10,一人際,55,雖然恁是好朋友，嘛毋通傷靠俗。,"Sui-jiân lín sī hó pîng-iú, mā m̄-thang siunn khò-siok.",華 雖然你們是好朋友，也不能太隨便。
10,一人際,56,伊愛激派頭就予伊去激，莫插伊。,"I ài kik-phài-thâu tō hōo i khì kik, mài tshap--i.",華 他喜歡擺架子就讓他擺，別理他。
11,,57,講來講去，總講一句，是你毋著。,"Kóng lâi kóng khì, tsóng-kóng tsit kù, sī lí m̄-tioh.",華 說來說去，總歸一句，是你錯了。
11,,58,咱共伊鬥分伻淡薄仔，伊較袂遐忝。,"Lán kā i tàu pun-phenn--tām-poh-á, i khah bē hiah thiám.",華 大家幫他分擔一點，他比較不會那麼累。
11,,59,我替伊煩惱甲欲死，伊煞無要無緊。,"Guá thè i huân-ló kah beh-sí, i suah bô-iàu-bô-kín.",華 我替他煩惱得要死，他卻不當一回事。
11,,60,我是凊彩講的，你毋通囥佇心肝內。,"Guá sī tshìn-tshái kóng--ê, lí m̄-thang khǹg tī sim-kuann-lāi.",華 我是隨便說說的，你不要放在心裡。
11,,61,你莫看我無夠重，我毋是好欺負的。,"Lí mài khuànn guá bô-kàu-tāng, guá m̄ sī hó khi-hū--ê.",華 你不要看不起我，我不是好欺負的。
11,,62,伊彼个人就是無量，袂堪得看人好。,"I hit ê lâng tō sī bô-liōng, bē-kham-tit khuànn lâng hó.",華 他那個人就是沒度量，見不得人家好。
11,,63,伊誠𠢕激五仁，激甲逐家笑咍咍。,"I tsiânn gâu kik-ngóo-jîn, kik kah tak-ke tshiò-hai-hai.",華 他很會製造笑料，弄得大家笑哈哈。
12,一人際,64,阿英仔誠歹命，自細漢爸母就過身矣。,"A-ing--á tsiânn pháinn-miā, tsū sè-hàn pē-bú tō kuè-sin--ah.",華 阿英很苦命，從小父母就過世了。
12,一人際,65,免你家婆，阮兜的代誌我家己會處理。,"Bián lí ke-pô, guán tau ê tāi-tsì guá ka-kī ē tshú-lí.",華 不用你多事，我家的事情我自己會處理。
12,一人際,66,我佮人講話，你莫佇邊仔咧插喙插舌。,"Guá kah lâng kóng-uē, lí mài tī pinn--á teh tshap-tshuì-tshap-tsih.",華 我和別人說話，你別在一旁插嘴。
12,一人際,67,兩姊妹仔無依無倚，按呢毋是辦法。,"In nn̄g tsí-muē-á bô-i-bô-uá, án-ne m̄ sī pān-huat.",華 他們兩姊妹無依無靠，這樣不是辦法。
12,一人際,68,這件代誌的原因佮結果，攏無人知影。,"Tsit kiānn tāi-tsì ê guân-in kah kiat-kó, lóng bô lâng tsai-iánn.",華 這件事的前因後果，都沒人知道。
12,一人際,69,少年人若有相意愛就好，咱莫插傷濟。,"Siàu-liân-lâng nā ū sio ì-ài tō hó, lán mài tshap siunn tsē.",華 年輕人彼此喜歡就好，我們不要管太多。
12,一人際,70,伊欲過身的時陣，交代我愛好好仔照顧你。,"I beh kuè-sin ê sî-tsūn, kau-tài guá ài hó-hó-á tsiàu-kòo--lí.",華 他臨終的時候，交代我要好好照顧你。
13,,71,這个袂使，彼个毋通，全你的意見了了。,"Tsit ê bē-sái, hit ê m̄-thang, tsuân lí ê ì-kiàn--liáu-liáu.",華 這個不行，那個不可以，你的意見還真多。
13,,72,這是咱這組的問題，莫共外人牽拖入來。,"Tse sī lán tsit tsoo ê būn-tê, mài kā guā-lâng khan-thua--jip-lâi.",華 這是我們這組的問題，不要把外人牽扯進來。
13,,73,咱做人著愛有志氣，才袂予人看無目地。,"Lán tsò-lâng tioh-ài ū tsì-khì, tsiah bē hōo lâng khuànn-bô bak-tē.",華 我們做人要有志氣，才不會讓人看不起。
13,,74,伊的人生，坎坎坷坷，講起來話頭長啦！,"I ê jîn-sing, khám-khám-khiat-khiat, kóng--khí-lâi uē-thâu tn̂g--lah!",華 他的人生很坎坷，真是說來話長啊！
13,,75,行李請你小共我看一下，我連鞭就轉來。,"Hîng-lí tshiánn lí sió kā guá khuànn--tsit-ē, guá liâm-mi tō tńg--lâi.",華 你幫我看一下行李，我馬上就回來。
13,,76,做人愛實在，才會當佇社會上佮人徛起。,"Tsò-lâng ài sit-tsāi, tsiah ē-tàng tī siā-huē-siōng kah lâng khiā-khí.",華 做人要實在，才能在社會上立足。
14,一人際,77,伊遐爾無閒，這款小事敢通去麻煩伊？,"I hiah-nī bô-îng, tsit khuán sió-sū kám thang khì mâ-huân--i?",華 他那麼忙，這點小事去麻煩他，這樣好嗎？
14,一人際,78,伊無佮意你，你若去求伊，一定會碰壁。,"I bô kah-ì--lí, lí nā khì kiû--i, it-tīng ē pōng-piah.",華 他不喜歡你，你若去求他，一定會碰一鼻子灰。
14,一人際,79,老母反對來往，伊煞來病相思。,"In lāu-bú huán-tuì in lâi-óng, i suah lâi pēnn-siunn-si.",華 他的媽媽反對他們交往，他竟然得了相思病。
14,一人際,80,我佮伊已經真久無來往矣，毋知影伊的情形。,"Guá kah i í-king tsin kú bô lâi-óng--ah, m̄ tsai-iánn i ê tsîng-hîng.",華 我和他已經很久沒來往了，不知道他的情況。
14,一人際,81,無彩你遐爾仔愛伊，結果伊猶是雙跤踏雙船。,"Bô-tshái lí hiah-nī-á ài--i, kiat-kó i iáu sī siang kha tah siang tsûn.",華 枉費你那麼愛他，結果他還是腳踏兩條船。
14,一人際,82,伊有誠濟內孫。,I ū tsiânn tsē lāi-sun.,華 他有很多內孫。
15,,83,伊是阮查埔人。,I sī guán tsa-poo-lâng.,華 他是我丈夫。
15,,84,𪜶兩个翁仔某誠恩愛。,In nn̄g ê ang-á-bóo tsiânn un-ài.,華 他們兩夫妻很恩愛。
15,,85,有一个媠姑娘徛佇路邊等車。,Ū tsit ê suí koo-niû khiā tī lōo-pinn tán tshia.,華 有一位美麗的小姐站在路邊等車子。
15,,86,這對雙生仔到底啥人是啥人，我實在無法度分別。,"Tsit tuì siang-senn-á tàu-té siánn-lâng sī siánn-lâng, guá sit-tsāi bô-huat-tōo hun-piat.",華 這對雙胞胎到底誰是誰，我實在沒辦法辨別。
16,二交通,1,這條路透車頭。,Tsit tiâu lōo thàu tshia-thâu.,華 這條路直通到火車站。
16,二交通,2,我欲坐後幫車。,Guá beh tsē āu-pang tshia.,華 我要搭下一班車。
16,二交通,3,伊車禍去挵著頭，傷著腦筋。,"I tshia-hō khì lòng-tioh thâu, siong-tioh náu-kin.",華 他出車禍去撞到頭部，傷到了腦神經。
16,二交通,4,我欲趕去車頭，你先共我閘車。,"Guá beh kuánn-khì tshia-thâu, lí sing kā guá tsah tshia.",華 我要趕去車站，你先幫我攔車。
16,二交通,5,我顧佮你講話，無張持公車煞走去。,"Guá kòo kah lí kóng-uē, bô-tiunn-tî kong-tshia suah tsáu--khì.",華 我顧著和你說話，沒注意公車竟開走了。
16,二交通,6,都來到半中站矣，才想著物件袂記得提。,"To lâi kàu puànn-tiong-tsām--ah, tsiah siūnn-tioh mih-kiānn bē-kì-tit theh.",華 都來到半路了，才想到東西忘了拿。
17,,1,燒酒我無路。,Sio-tsiú guá bô-lōo.,華 我不喜歡喝酒。
17,,2,菜已經熥好矣。,Tshài í-king thn̄g hó--ah.,華 菜已經熱好了。
17,,3,蟳仔管較有肉。,Tsîm-á-kóng khah ū bah.,華 蟹螯的肉比較多。
17,,4,這鼎糜煮了傷泔。,Tsit tiánn muê tsú liáu siunn ám.,華 這鍋稀飯煮得太稀了。
17,,5,食番薯𠢕脹氣。,Tsiah han-tsî gâu tiùnn-khì.,華 吃番薯容易脹氣。
17,,6,伊對食這項真甘開。,I tuì tsiah tsit hāng tsin kam khai.,華 他對吃這件事很捨得花錢。
17,,7,雞去剁剁咧通好食。,Ke khì tok-tok--leh thang-hó tsiah.,華 把雞拿去剁一剁就可以吃了。
18,三食物,8,西瓜愛到分才會甜。,Si-kue ài kàu-hun tsiah ē tinn.,華 西瓜要成熟才甜。
18,三食物,9,酸的物件我較無銷。,Sng ê mih-kiānn guá khah bô-siau.,華 酸的東西我比較不愛吃。
18,三食物,10,共彼條菜頭礤礤咧。,Kā hit tiâu tshài-thâu tshuah-tshuah--leh.,華 把那條蘿蔔刨成絲。
18,三食物,11,遮的菜尾攏共包起來。,Tsia-ê tshài-bué lóng kā pau--khí-lâi.,華 這些剩菜全部都打包起來。
18,三食物,12,無肉骨是欲按怎炕湯？,Bô bah-kut sī beh án-tsuánn khòng thng?,華 沒有排骨要怎麼熬湯？
18,三食物,13,今仔日推甲有夠飽的。,Kin-á-jit thui kah ū-kàu pá--ê.,華 今天吃得真飽。
18,三食物,14,七分酒透三分水上拄好。,Tshit hun tsiú thàu sann hun tsuí siōng tú-hó.,華 七分酒摻三分水剛剛好。
19,,15,你共包仔提去熁燒一下。,Lí kā pau-á theh-khì hannh-sio--tsit-ē.,華 你把包子拿去加熱一下。
19,,16,雞胘滷來食，滋味真好。,"Ke-kiān lóo lâi tsiah, tsu-bī tsin hó.",華 雞胗滷來吃，味道很好。
19,,17,芋仔著愛鬆，才會好食。,"Ōo-á tioh-ài sang, tsiah ē hó-tsiah.",華 芋頭就是要鬆鬆的才好吃。
19,,18,烏骨雞的市價比肉雞仔較好。,Oo-kut-ke ê tshī-kè pí bah-ke-á khah hó.,華 烏骨雞的市價比肉雞好。
19,,19,餅袋仔愛封喙，餅才袂潤去。,"Piánn tē-á ài hong-tshuì, piánn tsiah bē jūn--khì.",華 餅乾袋子要封起來，餅乾才不會受潮。
19,,20,這粒蚶仔袂開喙，莫食較好。,"Tsit liap ham-á bē khui-tshuì, mài tsiah khah hó.",華 這粒蛤蜊無法打開，別吃比較好。
19,,21,去港仔邊買現流仔，鮮閣俗。,"Khì káng-á-pinn bé hiān-lâu-á, tshinn koh siok.",華 去港邊買現捕海鮮，又新鮮又便宜。
20,三食物,22,你先去添飯，我連鞭才捀湯出去。,"Lí sing khì thinn-pn̄g, guá liâm-mi tsiah phâng thng--tshut-khì.",華 你先去盛飯，我等一下再端湯出去。
20,三食物,23,糋好的芋仔糋欲食進前愛閣乍一下。,Tsìnn hó ê ōo-á-tsìnn beh tsiah tsìn-tsîng ài koh tsànn--tsit-ē.,華 炸好的芋頭要吃之前得先過油再稍微炸一下。
20,三食物,24,這包仔拄炊好，燒滾滾，趁燒緊食。,"Tse pau-á tú tshue hó, sio-kún-kún, thàn-sio kín tsiah.",華 這包子剛蒸好，熱騰騰的，趁熱趕快吃。
20,三食物,25,虱目魚的幼刺仔誠濟，你著細膩仔食。,"Sat-bak-hî ê iù-tshì-á tsiânn tsē, lí tioh sè-jī-á tsiah.",華 虱目魚的小刺很多，你要小心吃。
20,三食物,26,我真有食福，每一擺來，你攏煮好料的。,"Guá tsin ū tsiah-hok, muí tsit pái lâi, lí lóng tsú hó-liāu--ê.",華 我很有口福，每一次來，你都煮好吃的東西。
20,三食物,27,今仔日有人客欲來，你愛準備六塊飯碗才有夠。,"Kin-á-jit ū lâng-kheh beh lâi, lí ài tsún-pī lak tè pn̄g-uánn tsiah ū-kàu.",華 今天有客人要來，你要準備六個碗才夠。
21,,1,贊聲喝好。,Tsàn-siann huah hó.,華 聲援叫好。
21,,2,面巾搵予澹。,Bīn-kin ùn hōo tâm.,華 把毛巾沾濕。
21,,3,斡咧做伊走。,Uat--leh tsò i tsáu.,華 他頭一撇就走掉了。
21,,4,竹仔鬱予曲。,Tik-á ut hōo khiau.,華 把竹子弄彎。
21,,5,衫去滒著豆油。,Sann khì kō-tioh tāu-iû.,華 衣服沾到醬油。
21,,6,用鐵枝共門拄咧。,Iōng thih-ki kā mn̂g tú--leh.,華 用鐵條支撐門。
21,,7,毋通佮人釘孤枝。,M̄-thang kah lâng tìng-koo-ki.,華 不要和人家單挑。
22,四動作,8,跍咧食飯真歹看。,Khû teh tsiah pn̄g tsin pháinn-khuànn.,華 蹲著吃飯很難看。
22,四動作,9,伊真𠢕唸四句聯。,I tsin gâu liām sì-kù-liân.,華 他很會唸四句聯。
22,四動作,10,伊哭甲目屎四淋垂。,I khàu kah bak-sái sì-lâm-suî.,華 他哭得眼淚直流。
22,四動作,11,這項物件你欲挃無？,Tsit hāng mih-kiānn lí beh tih--bô?,華 這件東西你要嗎？
22,四動作,12,透早就去挽茶矣。,In thàu-tsá tō khì bán tê--ah.,華 他們一早就去採茶了。
22,四動作,13,你莫對伊跤來手來。,Lí mài tuì i kha-lâi-tshiú-lâi.,華 你不要對他動手動腳。
22,四動作,14,莫來共我纏跤絆手。,Mài lâi kā guá tînn-kha-puànn-tshiú.,華 別來礙手礙腳。
23,,15,索仔小咧就會使。,Soh-á sió hân--leh tō ē-sái.,華 繩子稍綁著就可以。
23,,16,愛緊辦理交接的手續。,Ài kín pān-lí kau-tsiap ê tshiú-siok.,華 要趕快辦理交接的手續。
23,,17,毋通提糖仔共囡仔唌。,M̄-thang theh thn̂g-á kā gín-á siânn.,華 不要拿糖果引誘小孩子。
23,,18,用鏨仔雕刻一尊佛像。,Iōng tsām-á tiau-khik tsit tsun hut-siōng.,華 用鏨子雕刻一尊佛像。
23,,19,平平路也會行甲跋跋倒？,Pênn-pênn lōo iā ē kiânn kah puah-puah--tó?,華 走在平坦的路上竟然也會跌倒？
23,,20,我強欲予遮的冊硩扁矣！,Guá kiōng-beh hōo tsia-ê tsheh teh-pínn--ah!,華 我快被這些書壓扁了！
23,,21,我手尾力無夠，捾袂起來。,"Guá tshiú-bué-lat bô-kàu, kuānn bē--khí-lâi.",華 我力道不足，提不起來。
24,四動作,22,小姐，你的物件交落去矣！,"Sió-tsiá, lí ê mih-kiānn ka-lauh--khì--ah!",華 小姐，妳的東西掉了！
24,四動作,23,莫按呢挨來挨去，會跋倒。,"Mài án-ne e lâi e khì, ē puah-tó.",華 不要這樣推來推去，會跌倒。
24,四動作,24,門傷重，愛瞪力才捒會開。,"Mn̂g siunn tāng, ài tènn-lat tsiah sak ē khui.",華 門太重，要憋氣使力才推得開。
24,四動作,25,這搭無橋，愛蹽溪仔過去。,"Tsit-tah bô kiô, ài liâu khe-á kuè--khì.",華 這裡沒橋，要涉水過去。
24,四動作,26,天氣冷矣，你就愛加疊一領衫。,"Thinn-khì líng--ah, lí tō ài ke thah tsit niá sann.",華 天冷了，你要加件衣服。
24,四動作,27,你若欲出去，門紲手關起來。,"Lí nā beh tshut--khì, mn̂g suà-tshiú kuainn--khí-lâi.",華 你如果要出去，門順手關起來。
24,四動作,28,跤手遮緊，隨予你搩幾若塊。,"Kha-tshiú tsiah kín, suî hōo lí kiat kuí-nā tè.",華 動作這麼快，馬上就被你吃掉好幾塊。
25,,29,咱來輸贏，看啥人講的較著。,"Lán lâi su-iânn, khuànn siánn-lâng kóng--ê khah tioh.",華 我們來打賭，看誰說得對。
25,,30,好心的頭家！一碗飯來分我好無？,Hó-sim ê thâu-ke! Tsit uánn pn̄g lâi pun--guá hó--bô?,華 好心的老闆！可以施捨一碗飯給我嗎？
25,,31,我囥佇桌頂的文件是啥人提去的？,Guá khǹg tī toh-tíng ê bûn-kiānn sī siánn-lâng theh--khì--ê?,華 我放在桌上的文件是誰拿走了？
25,,32,物件若予伊提過手，伊就毋還人矣。,"Mih-kiānn nā hōo i theh kuè-tshiú, i tō m̄ hîng--lâng--ah",華 東西要是讓他到手，他就不還人家了。
25,,33,你去房間䀐看覓，看伊敢有咧讀冊。,"Lí khì pâng-king siam khuànn-māi, khuànn i kám ū teh thak-tsheh.",華 你去房間偷看一下，看他有沒有在唸書。
25,,34,這个所在誠狹，你轉踅的時陣著細膩。,"Tsit ê sóo-tsāi tsiânn eh, lí tńg-seh ê sî-tsūn tioh sè-jī.",華 這個地方很窄，你轉身的時候要小心。
25,,35,𪜶兩人佇街仔路搝搝搦搦，真無體統。,"In nn̄g lâng tī ke-á-lōo khiú-khiú-lak-lak, tsin bô thé-thóng.",華 他們兩人在街上拉拉扯扯，真不成體統。
26,四動作,36,人共伊歹，伊毋但毋驚，閣敢佮人㧣。,"Lâng kā i pháinn, i m̄-nā m̄kiann, koh kánn kah lâng tu.",華 別人兇他，他不但不怕，還與人爭辯。
26,四動作,37,彼幾个竹雞仔佇巷仔口相拍，緊敲電話予警察。,"Hit kuí ê tik-ke-á tī hāng-á-kháu sio-phah, kín khà-tiān-uē hōo kìng-tshat.",華 那幾個小流氓在巷子口打架，趕緊打電話給警察。
26,四動作,38,聖拄聖，我才臆伊無欲來，伊就敲電話講欲請假矣。,"Siànn-tú-siànn, guá tsiah ioh i bô beh lâi, i tō khà-tiān-uē kóng beh tshíng-ká--ah.",華 巧極了，我才猜他不來，他就打電話來請假了。
27,,1,這个所在真閃風。,Tsit ê sóo-tsāi tsin siám-hong.,華 這個地方真避風。
27,,2,地板藃起來矣。,Tē-pán hiauh--khí-lâi--ah.,華 地板翹起來了。
27,,3,西照日的厝較燒熱。,Sai-tsiò-jit ê tshù khah sio-juah.,華 西曬的房子較熱。
27,,4,灶跤的塗跤油肭肭。,Tsàu-kha ê thôo-kha iû-leh-leh.,華 廚房的地板油膩膩的。
27,,5,田園厝宅全毀了了。,Tshân-hn̂g tshù-theh tsuân huí-liáu-liáu.,華 田產家宅全毀了。
27,,6,阮兜是阮阿爸咧扞鼎灶。,Guán tau sī guán a-pah teh huānn-tiánn-tsàu.,華 我家是我爸爸在掌廚。
27,,7,無愛挃的物件暫時囥佇間仔。,Bô-ài tih ê mih-kiānn tsiām-sî khǹg tī king-á.,華 不要的東西暫時放在小儲藏室。
28,五徛家,8,厝內大細項代誌攏是伊咧發落。,Tshù-lāi tuā-sè hāng tāi-tsì lóng-sī i teh huat-loh.,華 家裡面大小事情都是他在處理。
28,五徛家,9,伊貸款納袂出來，厝就予人拍賣矣。,"I tāi-khuán lap bē tshut--lâi, tshù tō hōo lâng phah-bē--ah.",華 他繳不出貸款，房子就讓人拍賣了。
28,五徛家,10,囡仔大漢了後，眠床就愛換新的矣。,"Gín-á tuā-hàn liáu-āu, bîn-tshn̂g tō ài uānn sin--ê--ah.",華 小孩長大之後，床鋪就要換新了。
28,五徛家,11,窗仔門關甲密喌喌，連胡蠅都飛袂入去。,"Thang-á-mn̂g kuainn kah bat-tsiuh-tsiuh, liân hôo-sîn to pue bē jip--khì.",華 窗戶關得緊緊的，連蒼蠅都飛不進去。
28,五徛家,12,彼陣我一个人蹛佇山頂，日子過了真清閒。,"Hit-tsūn guá tsit ê lâng tuà tī suann-tíng, jit-tsí kuè liáu tsin tshing-îng.",華 那時我一個人住在山上，日子過得很悠閒。
28,五徛家,13,地動了後，彼間樓仔厝看著就敢若有淡薄仔歪斜。,"Tē-tāng liáu-āu, hit king lâu-á-tshù khuànn-tioh tō kánn-ná ū tām-poh-á uai-tshuah.",華 地震之後，那間樓房看起來就好像有點傾斜。
29,,14,暗時坐佇窗仔門邊，我攏有看著五彩的燈火閃閃爍爍。,"Àm-sî tsē tī thang-á-mn̂g-pinn, guá lóng ū khuànn-tioh ngóo-tshái ê ting-hué siám-siám-sih-sih.",華 晚上坐在窗邊，我都可以看到五彩繽紛的燈光閃爍不停。
30,六天文地理,1,田比園較貴。,Tshân pí hn̂g khah kuì.,華 水田比旱田還貴。
30,六天文地理,2,伊險予海湧𩛩去。,I hiám hōo hái-íng kauh--khì.,華 被海浪捲去。
30,六天文地理,3,連鞭欲做風颱矣！,Liâm-mi beh tsò-hong-thai--ah!,華 馬上要刮颱風了！
30,六天文地理,4,山頂真𠢕罩雺。,Suann-tíng tsin gâu tà-bông.,華 山上很容易起霧。
30,六天文地理,5,我無紮雨傘，佳哉落雨毛仔爾爾。,"Guá bô tsah hōo-suànn, ka-tsài loh hōo-mn̂g-á niā-niā.",華 我沒帶雨傘，還好下毛毛雨而已。
30,六天文地理,6,外面當咧透風，你莫閣出去矣。,"Guā-bīn tng-teh thàu-hong, lí mài koh tshut--khì--ah.",華 外頭颳起大風了，你不要再出去了。
30,六天文地理,7,天氣咧變誠緊，早暗愛會記得疊衫。,"Thinn-khì teh piàn tsiânn kín, tsá-àm ài ē-kì-tit thah sann.",華 天氣的變化很快，早晚要記得添加衣服。
31,,8,一陣風吹過來，予人感覺誠秋凊。,"Tsit tsūn hong tshue--kuè-lâi, hōo lâng kám-kak tsiânn tshiu-tshìn.",華 一陣風吹過來，讓人覺得很涼爽。
32,七日常用品,1,炒菜鼎愛熱。,Tshá tshài tiánn ài jiat.,華 炒菜鍋子要夠熱。
32,七日常用品,2,水浡出來矣！,Tsuí phū--tshut-lâi--ah!,華 水冒出來了！
32,七日常用品,3,伊欲買一刀紙。,I beh bé tsit to tsuá.,華 他想買一刀紙。
32,七日常用品,4,用風筒來灌風。,Īng hong-tâng lâi kuàn-hong.,華 用充氣筒來打氣。
32,七日常用品,5,用齒戳剔喙齒。,Īng khí-thok thak tshuì-khí.,華 用牙籤剔牙齒。
32,七日常用品,6,夯椅仔來跂跤。,Giâ í-á lâi kué kha.,華 拿椅子來墊腳。
32,七日常用品,7,騎車愛掛喙罨。,Khiâ tshia ài kuà tshuì-am.,華 騎車要戴口罩。
33,,8,這港水真大港。,Tsit káng tsuí tsin tuā káng.,華 這一道水流流量很大。
33,,9,共你辦好勢矣。,Kā lí pān hó-sè--ah.,華 幫你處理好了。
33,,10,伊予鐵釘仔劌著。,I hōo thih-ting-á kuì--tioh.,華 他被鐵釘割到。
33,,11,這个時鐘走精去矣。,Tsit ê sî-tsing tsáu-tsing--khì--ah.,華 這個鐘失準了。
33,,12,賣雜細，搖玲瑯鼓。,"Bē tsap-sè, iô lin-long-kóo.",華 賣雜貨，搖波浪鼓。
33,,13,這支筆寫著㧎㧎。,Tsit ki pit siá-tioh khê-khê.,華 這支筆寫起來不順暢。
33,,14,我的錢袋仔拍交落矣。,Guá ê tsînn-tē-á phah-ka-lauh--ah.,華 我的錢包不見了。
34,七日常用品,15,你有看著我的數單無？,Lí ū khuànn-tioh guá ê siàu-tuann--bô?,華 你有沒有看到我的帳單？
34,七日常用品,16,膨椅予囡仔翸歹去矣。,Phòng-í hōo gín-á phún-pháinn--khì--ah.,華 沙發被小孩給踏壞了。
34,七日常用品,17,這塊尿苴仔誠臭尿薟。,Tsit tè jiō-tsū-á tsiânn tshàu-jiō-hiam.,華 這件尿布尿騷味非常重。
34,七日常用品,18,索仔愛拍死結才袂甪去。,Soh-á ài phah sí-kat tsiah bē lut--khì.,華 繩子要打死結才不會鬆脫。
34,七日常用品,19,你後擺來毋通閣紮等路矣。,Lí āu-pái lâi m̄-thang koh tsah tán-lōo--ah.,華 你以後來不要再帶禮物了。
34,七日常用品,20,刀仔鈍去矣，提去磨磨咧。,"To-á tun--khì--ah, theh-khì buâ-buâ--leh.",華 刀子變鈍了，拿去磨一磨。
34,七日常用品,21,想袂到你竟然會曉歕鼓吹。,Siūnn bē kàu lí kìng-jiân ē-hiáu pûn kóo-tshue.,華 想不到你竟然會吹嗩吶。
35,,22,彼幾箱物件囥佇後斗就好矣。,Hit kuí siunn mih-kiānn khǹg tī āu-táu tō hó--ah.,華 那幾箱東西放在後車廂就好了。
35,,23,你這台車的烏油應該愛換矣。,Lí tsit tâi tshia ê oo-iû ìng-kai ài uānn--ah.,華 你這輛車的機油該換了。
35,,24,這種粗俗物仔，加買加了錢。,"Tsit tsióng tshoo-siok-mih-á, ke bé ke liáu-tsînn.",華 這種便宜貨，多買就是多浪費錢。
35,,25,這枝柱仔傷細枝，接載袂牢。,"Tsit ki thiāu-á siunn sè ki, tsih-tsài bē tiâu.",華 這根柱子太細了，支撐不住。
35,,26,免紩甲遐工夫，小釣一下就好矣。,"Bián thīnn kah hiah kang-hu, sió tiò--tsit-ē tō hó--ah.",華 不必縫得那麼仔細，稍微挑一下就好了。
35,,27,古早人煎草藥仔攏嘛是用急燒仔。,Kóo-tsá lâng tsuann tsháu-ioh-á lóng mā sī iōng kip-sio-á.,華 以前的人煎藥都是用瓷藥壺。
35,,28,阮小弟的風吹牢佇樹仔頂提袂落來。,Guán sió-tī ê hong-tshue tiâu tī tshiū-á-tíng theh bē loh--lâi.,華 我弟弟的風箏卡在樹上拿不下來。
36,七日常用品,29,我來提碗共你貯飯，你閣小等一下。,"Guá lâi theh uánn kā lí té-pn̄g, lí koh sió-tán--tsit-ē.",華 我去拿碗幫你盛飯，你再稍等一會兒。
36,七日常用品,30,這塊玉仔干焦是中等的貨色，袂講蓋好。,"Tsit tè gik-á kan-na sī tiong-tíng ê huè-sik, bē kóng kài hó.",華 這塊玉只是中等的貨色，不算很好。
36,七日常用品,31,你著愛攑雨傘去，毋拄好落雨就用會著。,"Lí tioh-ài giah hōo-suànn khì, m̄-tú-hó loh-hōo tō īng ē tioh.",華 你要拿雨傘去，萬一下雨就用得到。
36,七日常用品,32,今仔日天氣無好，你出門的時愛會記得紮雨幔。,"Kin-á-jit thinn-khì bô hó, lí tshut-mn̂g ê sî ài ē-kì-tit tsah hōo-mua.",華 今天天氣不好，你出門的時候要記得帶雨衣。
37,,1,欲起鼓矣。,Beh khí-kóo--ah.,華 要開鑼了。即戲將開演。
37,,2,欲佇遮歇暗無？,Beh tī tsia hioh-àm--bô?,華 要在這裡過夜嗎？
37,,3,奕牌仔我無趣味。,Ī pâi-á guá bô tshù-bī.,華 我對玩牌沒興趣。
37,,4,你毋通跋筊跋了傷迷。,Lí m̄-thang puah-kiáu puah liáu siunn bê.,華 你不要賭博賭得太沉迷。
37,,5,代誌到今猶是無下落。,Tāi-tsì kàu-tann iáu sī bô-hē-loh.,華 事情到現在還是沒有下文。
37,,6,閒閒無代誌，罔行嘛好。,"Îng îng bô tāi-tsì, bóng kiânn mā hó.",華 閒著沒事做，姑且走一走也好。
37,,7,泅水的時陣上驚跤糾筋。,Siû-tsuí ê sî-tsūn siōng kiann kha kiù-kin.,華 游泳的時候最怕腳抽筋。
38,八生活娛樂,8,我佮阿珠仔咧扮公伙仔。,Guá kah A-tsu--á teh pān-kong-hué-á.,華 我跟阿珠在扮家家酒。
38,八生活娛樂,9,伊下暗去食桌，無佇厝裡。,"I e-àm khì tsiah-toh, bô tī tshù--lí.",華 他今晚去吃喜酒，不在家。
38,八生活娛樂,10,夜市仔有咧賣各種奇巧的物件。,Iā-tshī-á ū leh bē kok-tsióng kî-khá ê mih-kiānn.,華 夜市裡賣各種新奇的東西。
38,八生活娛樂,11,咱來去踅街，看有啥物通好買。,"Lán lâi-khì seh-ke, khuànn-ū siánn-mih thang-hó bé.",華 我們去逛街，看看有些什麼可以買。
38,八生活娛樂,12,你毋是去買物件，哪會空手轉來？,"Lí m̄sī khì bé mih-kiānn, ná ē khang-tshiú tńg--lâi?",華 你不是要去買東西，怎麼空手回來？
38,八生活娛樂,13,伊山的時陣，無細膩跋落去坑崁。,"I peh-suann ê sî-tsūn, bô-sè-jī puah loh-khì khenn-khàm.",華 他爬山的時候不小心跌落山谷。
38,八生活娛樂,14,予烏墨𪐞開嘛是一種畫圖的手法。,Hōo oo-bak tòo--khui mā sī tsit tsióng uē-tôo ê tshiú-huat.,華 讓墨汁暈開也是一種畫畫的手法。
39,,15,若是攏無人欲去，咱就抽鬮來決定。,"Nā-sī lóng bô-lâng beh khì, lán tō thiu-khau lâi kuat-tīng.",華 若沒有人要去，我們就抽籤來決定。
40,九行業生產,1,生理花花仔。,Sing-lí hue-hue--á.,華 生意還過得去。
40,九行業生產,2,辛勞咧咒懺無錢。,Sin-lô teh tsiù-tshàm bô tsînn.,華 員工在抱怨待遇低。
40,九行業生產,3,兜開板仔店。,In tau khui pán-á tiàm.,華 他家開棺材店。
40,九行業生產,4,你毋是彼種料。,Lí m̄sī hit tsióng liāu.,華 你不是那方面的人才。
40,九行業生產,5,頂冬的收成袂䆀。,Tíng-tang ê siu-sîng bē-bái.,華 去年的收成不錯。
40,九行業生產,6,軍中操練真辛苦。,Kun-tiong tshau-liān tsin sin-khóo.,華 軍中操練很辛苦。
40,九行業生產,7,頭家欲倩兩个辛勞。,Thâu-ke beh tshiànn nn̄g ê sin-lô.,華 老闆要雇兩個員工。
41,,8,牛犁耙，無半項會。,"Gû lê pē, bô-puànn-hāng ē.",華 農事必須的牛、犁、耙，沒有一樣會。比喻對農事一竅不通。
41,,9,伊是二手，毋是頭手。,"I sī jī-tshiú, m̄ sī thâu-tshiú.",華 他是助手，不是師傅。
41,,10,這間店的生理真交易。,Tsit king tiàm ê sing-lí tsin ka-iah.,華 這間店的生意很興隆。
41,,11,阿公透早就去壅田矣。,A-kong thàu-tsá tō khì ìng tshân--ah.,華 爺爺一大早就去田裡施肥了。
41,,12,我蹛這間公司五年矣。,Guá tuà tsit king kong-si gōo nî--ah.,華 我任職於這家公司五年了。
41,,13,昨昏彼个案件辦了按怎？,Tsa-hng hit ê àn-kiānn pān liáu án-tsuánn?,華 昨晚那個案件辦得怎樣？
41,,14,我今仔日無的確會加班。,Guá kin-á-jit bô-tik-khak ē ka-pan.,華 我今天說不定會加班。
42,九行業生產,15,三工傷趕啦，交袂出來。,"Sann kang siunn kuánn--lah, kau bē tshut--lâi.",華 三天太趕了，交不出來。
42,九行業生產,16,伊共公司的錢侵了了。,I kā kong-si ê tsînn tshim liáu-liáu.,華 他把公司的錢全部虧損光了。
42,九行業生產,17,看伊的面水，莫閣罰錢啦！,"Khuànn i ê bīn-tsuí, mài koh huat tsînn--lah!",華 看他的面子，不要再罰錢啦！
42,九行業生產,18,你是家己開業抑是予人倩？,Lí sī ka-kī khai-giap iah-sī hōo lâng tshiànn?,華 你是自己開業還是受人僱用？
42,九行業生產,19,我是做夜勤的，日時會當歇睏。,"Guá sī tsò iā-khîn--ê, jit--sî ē-tàng hioh-khùn.",華 我是上夜班的，白天可以休息。
42,九行業生產,20,若是大色貨拆零星賣攏會蝕重。,Nā-sī tuā-sik-huè thiah lân-san bē lóng ē sih-tāng.,華 若是大宗物資零星來賣都會折秤。
42,九行業生產,21,法院的判決無公平，伊欲閣上訴。,"Huat-īnn ê phuànn-kuat bô kong-pênn, i beh koh siōng-sòo.",華 法院的判決不公平，他要再上訴。
43,,22,員工受害，走去揣頭家抗議。,"Uân-kang siū-hāi, tsáu-khì tshuē thâu-ke khòng-gī.",華 員工受害，跑去找老闆抗議。
43,,23,伊烏白起厝，去侵著別人的地界。,"I oo-peh khí-tshù, khì tshim tioh pat-lâng ê tē-kài.",華 他亂蓋房子，侵占到別人的地界。
43,,24,出業頭路無半項，暫時來賣燒肉粽。,"Tshut-giap thâu-lōo bô-puànn-hāng, tsiām-sî lâi bē sio bah-tsàng.",華 畢業找不到工作，暫時來賣燒肉粽。摘自民間歌謠。
43,,25,伊做生理了錢，改途去食人的頭路。,"I tsò-sing-lí liáu-tsînn, kái-tôo khì tsiah lâng ê thâu-lōo.",華 他做生意賠錢，轉行去替別人工作。
43,,26,下早仔的生理真好，我早早就收擔矣！,"E-tsái-á ê sing-lí tsin hó, guá tsá-tsá tō siu-tànn--ah!",華 早上生意很好，我很早就收攤了！
43,,27,時機誠䆀，害我十二生相變透透嘛變無撚。,"Sî-ki tsiânn bái, hāi guá tsap-jī senn-siùnn piàn-thàu-thàu mā piàn-bô-lián.",華 時機很差，害我各種行業都做過了也沒輒。比喻一直換工作都沒出路。
44,九行業生產,28,按呢做一日歇一日，欲做到當時才做會了？,"Án-ne tsò tsit jit hioh tsit jit, beh tsò kàu tang-sî tsiah tsò ē liáu?",華 這樣做一天休息一天，要做到什麼時候才做得完？
44,九行業生產,29,咱這月日的生產目標愛比頂月日的量加重倍濟。,Lán tsit gueh-jit ê sing-sán bok-piau ài pí tíng gueh-jit ê liōng ke tîng-puē tsē.,華 我們這個月的生產目標要比上個月的數量加倍。
44,九行業生產,30,我想講這个計畫已經是穩的矣，無疑悟猶是失敗。,"Guá siūnn-kóng tsit ê kè-uē í-king sī ún--ê--ah, bô-gî-ngōo iáu sī sit-pāi.",華 我以為這個計畫已經是萬無一失了，沒想到還是失敗。
45,,1,紅嬰仔肨奶肨奶。,Âng-enn-á hàng-ling-hàng-ling .,華 嬰兒胖胖的。
45,,2,伊的面有一疧。,I ê bīn ū tsit khî.,華 他的臉上有一道傷疤。
45,,3,伊規身軀全鉎。,I kui-sin-khu tsuân sian.,華 他全身都是汙垢。
45,,4,伊的皮膚幼麵麵。,I ê phuê-hu iù-mī-mī.,華 他的皮膚很細嫩。
45,,5,伊真愛抹指甲花。,I tsin ài buah tsíng-kah-hue.,華 他很喜歡塗指甲油。
45,,6,痠骨輪，疼骨節。,"Sng kut-lûn, thiànn kut-tsat.",華 全身筋骨酸痛。
45,,7,伊疼甲透暗睏袂去。,I thiànn kah thàu-àm khùn bē khì.,華 他痛得整夜都睡不著。
46,十品行樣貌,8,伊的面看著譀浡譀浡。,I ê bīn khuànn-tioh hàm-phuh-hàm-phuh.,華 他的臉看起來有點浮腫。
46,十品行樣貌,9,阿祖真長歲壽，食甲九十外歲矣閣誠勇健。,"In a-tsóo tsin tn̂g-huè-siū, tsiah kah káu-tsap-guā huè--ah koh tsiânn ióng-kiānn.",華 他曾祖父很長壽，活到九十幾歲了還很健康。
46,十品行樣貌,10,伊下早仔去予屜仔挾著尾二指，這馬閣猶未消。,"I e-tsái-á khì hōo thuah-á giap-tioh bué-jī-tsáinn, tsit-má koh iáu-buē siau.",華 他今天早上被抽屜夾到無名指，現在還沒消腫。
46,十品行樣貌,11,你的胭脂落色矣。,Lí ê ian-tsi lak-sik--ah.,華 你的口紅掉色了。
46,十品行樣貌,12,彼領衫去沐著坱埃。,Hit niá sann khì bak-tioh ing-ia.,華 那件衣服沾到了灰塵。
46,十品行樣貌,13,你穿按呢傷過影目啦。,Lí tshīng án-ne siunn kuè iánn-bak--lah.,華 你穿這樣太過醒目了。
46,十品行樣貌,14,彼領洋裝看著真大範。,Hit niá iûnn-tsong khuànn-tioh tsin tuā-pān.,華 那件洋裝看起來很高雅，不會俗氣。
47,,15,伊今仔日穿甲花巴哩貓。,I kin-á-jit tshīng kah hue-pa-li-niau.,華 他今天的穿著很花。
47,,16,這領衫料無好，穿著繃繃。,"Tsit niá sann liāu bô hó, tshīng-tioh penn-penn.",華 這件衣服料子不好，穿起來有點緊。
47,,17,一箍柴柴。,Tsit khoo tshâ-tshâ.,華 形容人看起來很呆滯的樣子。
47,,18,尪仔頭袂䆀。,Ang-á-thâu bē-bái.,華 五官長相不錯。
47,,19,伊真有喙水。,I tsin ū tshuì-suí.,華 他很有口才。
47,,20,牛牢內觸牛母。,Gû-tiâu-lāi tak gû-bó.,華 牛舍裡鬥母牛。比喻只會內鬥。
47,,21,伊差不多五十歲彼跤兜。,I tsha-put-to gōo-tsap huè hit kha-tau.,華 他大約五十歲左右。
48,十品行樣貌,22,這个人看著戇直戇直。,Tsit ê lâng khuànn-tioh gōng-tit-gōng-tit.,華 這個人看起來有點憨直。
48,十品行樣貌,23,彼个頭家娘對人客誠好禮。,Hit ê thâu-ke-niû tuì lâng-kheh tsiânn hó-lé.,華 那個老闆娘對客人很有禮貌又周到。
48,十品行樣貌,24,伊真巴結，拄著艱難攏袂放棄。,"I tsin pa-kiat, tú-tioh kan-lân lóng bē hòng-khì.",華 他很堅強、上進，遇到困難仍然不會放棄。
48,十品行樣貌,25,伊干焦好看頭爾爾，無啥物底蒂。,"I kan-na hó-khuànn-thâu niā-niā, bô siánn-mih té-tì.",華 他不過外表體面而已，沒什麼真才實學。
48,十品行樣貌,26,耳空輕的人，會定定予人煽動。,"Hīnn-khang-khin ê lâng, ē tiānn-tiānn hōo lâng siàn-tōng.",華 耳根軟的人，會常常被人慫恿。
48,十品行樣貌,27,你哪會一个怐怐？袂曉轉踅一下！,Lí ná ē tsit ê khòo-khòo? Bē-hiáu tńg-seh--tsit-ē!,華 你怎麼會那麼愚直？也不會轉圜一下！
48,十品行樣貌,28,你莫遮爾枵饞，看著物件就欲食。,"Lí mài tsiah-nī iau-sâi, khuànn-tioh mih-kiānn tō beh tsiah.",華 你不要這麼嘴饞，看到東西就想吃。
49,,29,做工課做甲艱苦罪過，規氣莫做。,"Tsò khang-khuè tsò kah kan-khóo-tsē-kuà, kui-khì mài tsò.",華 工作做得這麼痛苦，乾脆不要做。
49,,30,這个囡仔誠精光，做代誌嘛誠骨力。,"Tsit ê gín-á tsiânn tsing-kong, tsò tāi-tsì mā tsiânn kut-lat.",華 這個孩子腦筋靈活，做事也很勤奮。
49,,31,伊生做遮爾臭老，實在看袂出講才二十歲爾爾。,"I senn-tsò tsiah-nī tshàu-lāu, sit-tsāi khuànn bē tshut kóng tsiah jī-tsap huè niā-niā.",華 他長得一張老臉，實在看不出才二十歲而已。
49,,32,伊一定是頂世人燒好香，才會娶著遮爾好的某。,"I it-tīng sī tíng-sì-lâng sio hó hiunn, tsiah ē tshuā-tioh tsiah-nī hó ê bóo.",華 他一定是上輩子燒好香，才會娶到這麼好的老婆。
50,十一思想行為,1,伊的文較古。,I ê bûn khah kóo.,華 他的文章比較古樸。
50,十一思想行為,2,你莫共伊嚇。,I kóng ê uē ū kàu.,華 你不要嚇他。
50,十一思想行為,3,伊講的話有夠譀古。,I kóng ê uē ū-kàu hàm-kóo.,華 他說的話太荒謬。
50,十一思想行為,4,你愛知影變竅。,Lí ài tsai-iánn piàn-khiàu.,華 你要懂得隨機應變。
50,十一思想行為,5,我才無愛卸祖公。,Guá tsiah bô-ài sià-tsóo-kong.,華 我才不要使祖上蒙羞。
50,十一思想行為,6,毋通食酒解憂愁。,M̄-thang tsiah tsiú kái iu-tshiû.,華 不要借酒澆愁。
50,十一思想行為,7,伊的話母誠趣味。,I ê uē-bó tsiânn tshù-bī.,華 他的口頭禪很有趣。
51,,8,莫規工憂頭結面。,Mài kui kang iu-thâu-kat-bīn.,華 不要整天愁眉苦臉。
51,,9,做人毋通傷厚面皮。,Tsò-lâng m̄-thang siunn kāu-bīn-phuê.,華 為人處世不可厚顏無恥。
51,,10,你毋通閣來膏膏纏。,Lí m̄-thang koh lâi ko-ko-tînn.,華 你不要糾纏不休。
51,,11,伊是一个無天良的人。,I sī tsit ê bô-thian-liông ê lâng.,華 他是一個沒良心的人。
51,,12,伊逐項代誌攏佯毋知。,I tak hāng tāi-tsì lóng tènn-m̄-tsai.,華 他每件事都裝不知道。
51,,13,你按呢放捒某囝敢著？,Lí án-ne pàng-sak bóo-kiánn kám tioh?,華 你這樣遺棄妻兒對嗎？
51,,14,做人毋通傷𠢕窮分。,Tsò-lâng m̄-thang siunn gâu khîng-hun.,華 做人不要太會計較。
52,十一思想行為,15,伊真正是鐵齒銅牙槽。,I tsin-tsiànn sī thih-khí tâng-gê-tsô.,華 他真是頑固。
52,十一思想行為,16,咱著愛想予開，較袂心悶。,"Lán tioh-ài siūnn hōo khui, khah bē sim-būn.",華 我們要想開著點，比較不會心情煩悶。
52,十一思想行為,17,相諍毋認輸，相輸毋捌贏。,"Sio-tsènn m̄jīn-su, sio-su m̄ bat iânn.",華 跟人爭論不認輸，跟人家打賭不曾贏。
52,十一思想行為,18,等一下看毋是勢，你就緊走。,"Tán--tsit-ē khuànn m̄-sī-sè, lí tō kín tsáu.",華 等一會兒看不對勁，你就快點走。
52,十一思想行為,19,你這个囡仔哪會遮爾仔狡怪！,Lí tsit ê gín-á ná ē tsiah-nī-á káu-kuài!,華 你這個小孩怎麼這麼頑皮！
52,十一思想行為,20,有的生理人賣物件會唬秤頭。,Ū-ê sing-lí-lâng bē-mih-kiānn ē hóo-tshìn-thâu.,華 有的生意人賣東西會偷斤減兩。
52,十一思想行為,21,你毋通佇遐空喙哺舌亂造話。,Lí m̄-thang tī hia khang-tshuì-pōo-tsih luān tsō-uē.,華 你不要在那裡空口說白話胡亂造謠。
53,,22,歲頭遐濟矣，閣遮爾歹性地。,"Huè-thâu hiah tsē--ah, koh tsiah-nī pháinn-sìng-tē.",華 年紀那麼大了，脾氣還這麼壞。
53,,23,袂使利用職權做私人的代誌。,Bē-sái lī-iōng tsit-khuân tsò su-jîn ê tāi-tsì.,華 不能利用職權來做私人的事情。
53,,24,伊講欲中立，兩爿攏無愛參加。,"I kóng beh tiong-lip, nn̄g pîng lóng bô-ài tsham-ka.",華 他說要中立，兩邊都不參加。
53,,25,做人愛較樸實咧，毋通傷虛華。,"Tsò-lâng ài khah phoh-sit--leh, m̄-thang siunn hi-hua.",華 做人要實在一點，不要太浮誇。
53,,26,按呢掠龜走鱉，是欲哪做會成？,"Án-ne liah-ku-tsáu-pih, sī beh ná tsò ē sîng?",華 這樣顧此失彼，要怎麼做得成？
53,,27,這个所在真暗毿，我心內膽膽。,"Tsit ê sóo-tsāi tsin àm-sàm, guá sim-lāi tám-tám.",華 這個地方陰森森的，我心裡有點害怕。
53,,28,一陣人佇遐嘻嘻嘩嘩，有夠吵！,"Tsit tīn lâng tī hia hi-hi-huā-huā, ū-kàu tshá!",華 一群人在那裡嬉鬧，很吵！
54,十一思想行為,29,求平安就好，毋通閣想欲添福壽。,"Kiû pîng-an tō hó, m̄-thang koh siūnn-beh thiam hok-siū.",華 求平安就好，別還想要添福添壽。
54,十一思想行為,30,伊酒干焦啉一點仔囝爾爾就醉矣。,I tsiú kan-na lim tsit-tiám-á-kiánn niā-niā tō tsuì--ah.,華 他才喝一點點的酒就醉了。
54,十一思想行為,31,你若閣背約，伊就毋佮你合作矣。,"Lí nā koh puē-iok, i tō m̄kah lí hap-tsok--ah.",華 你如果再背約，他就不跟你合作了。
54,十一思想行為,32,我做工課做甲烏暗眩，足艱苦的。,"Guá tsò khang-khuè tsò kah oo-àm-hîn, tsiok kan-khóo--ê.",華 我工作做到眼前發黑，很不舒服。
54,十一思想行為,33,伊真凍霜，連一屑仔物都毋甘予人。,"I tsin tàng-sng, liân tsit-sut-á mih to m̄-kam hōo--lâng.",華 他真小氣，連一點東西都捨不得給人。
54,十一思想行為,34,有誠濟過去的代誌，我攏袂記得矣。,"Ū tsiânn tsē kuè-khì ê tāi-tsì, guá lóng bē-kì--tit--ah.",華 有許多過去的事情，我都忘記了。
54,十一思想行為,35,伊足拍拚作穡，透暝透日攏毋歇睏。,"I tsiok phah-piànn tsoh-sit, thàu-mê thàu-jit lóng m̄hioh-khùn.",華 他很賣力工作，整天都不休息。
55,,36,跤步踏差啥人無？只要改過就好矣。,Kha-pōo tah-tsha siánn-lâng bô? Tsí-iàu kái-kò tō hó--ah.,華 誤入歧途誰沒有呢？只要改過就好了。
55,,37,你共我舞這齣的，叫我欲按怎收山？,"Lí kā guá bú tsit tshut--ê, kiò guá beh án-tsuánn siu-suann?",華 你給我惹這種麻煩，叫我怎麼收拾？
55,,38,伊真𠢕變面，你毋通佮伊講耍笑。,"I tsin gâu pìnn-bīn, lí m̄-thang kah i kóng-sńg-tshiò.",華 他很容易就翻臉，你別和他開玩笑。
55,,39,前輩講的話你愛加減仔聽，才袂食虧。,"Tsiân-puè kóng ê uē lí ài ke-kiám-á thiann, tsiah bē tsiah-khui.",華 前輩講的話你要多少聽一點，才不會吃虧。
55,,40,這種無情理的話，干焦你才講會出來。,"Tsit tsióng bô tsîng-lí ê uē, kan-na lí tsiah kóng ē tshut--lâi.",華 這種不合人情事理的話，只有你才說得出來。
55,,41,我叫是伊偌勇咧，原來是一尾軟跤蝦。,"Guá kiò-sī i guā ióng--leh, guân-lâi sī tsit bué nńg-kha-hê.",華 我以為他多勇敢呢，原來是一尾軟腳蝦。
56,十一思想行為,42,你莫佇遐戇想矣，緊去做代誌較要緊。,"Lí mài tī hia gōng-siūnn--ah, kín khì tsò tāi-tsì khah iàu-kín.",華 你不要在那裡瞎想了，快去做事情比較重要。
56,十一思想行為,43,明明知影代誌真嚴重，伊嘛是蹽落去。,"Bîng-bîng tsai-iánn tāi-tsì tsin giâm-tiōng, i mā sī liâu--loh-khì.",華 明明知道事情很嚴重，他還是下來幫忙。
56,十一思想行為,44,咱著愛綴會著社會的改變，毋通傷古板。,"Lán tioh-ài tuè ē tioh siā-huē ê kái-piàn, m̄-thang siunn kóo-pán.",華 我們要跟得上社會的改變，不要太古板。
56,十一思想行為,45,你這个人予人看現現矣，閣講嘛無效矣。,"Lí tsit ê lâng hōo lâng khuànn-hiān-hiān--ah, koh kóng mā bô-hāu--ah.",華 你這個人的為人大家都清楚明白了，你再說什麼都沒有用了。
56,十一思想行為,46,這馬下勻的少年人，想法佮阮往過攏無仝。,"Tsit-má ē-ûn ê siàu-liân-lâng, siūnn-huat kah guán íng-kuè lóng bô-kāng.",華 現在小一輩的年輕人，想法和我們以往都不同。
56,十一思想行為,47,伊講話誠歹聲嗽，予人聽著心肝頭袂爽快。,"I kóng-uē tsiânn pháinn-siann-sàu, hōo lâng thiann tioh sim-kuann-thâu bē sóng-khuài.",華 他說話口氣很粗暴，讓人聽了心裡不舒服。
57,,48,你是按怎逐擺攏會袂記得，實在有夠脫線。,"Lí sī-án-tsuánn tak pái lóng ē bē-kì--tit, sit-tsāi ū-kàu thuat-suànn.",華 你為什麼每次都會忘記，實在很散漫。
57,,49,干焦共伊講兩句仔，伊就閣開始咧覕喙矣。,"Kan-na kā i kóng--nn̄g-kù-á, i tō koh khai-sí teh bih-tshuì--ah.",華 只不過責備了他幾句話，他就又開始抿嘴想哭了。
57,,50,遮爾重要的物件竟然無紮，你實在有夠散形。,"Tsiah-nī tiōng-iàu ê mih-kiānn kìng-jiân bô tsah, lí sit-tsāi ū-kàu suànn-hîng.",華 這麼重要的東西竟然沒帶，你實在很懶散。
57,,51,咱做代誌的時陣，立場著愛徛予正，才袂去予人批評。,"Lán tsò tāi-tsì ê sî-tsūn, lip-tiûnn tioh-ài khiā hōo tsiànn, tsiah bē khì hōo lâng phue-phîng.",華 我們做事情的時候，立場要站得正，才不會讓人家批評。
58,十二時間空間,1,伊真捷來阮兜。,I tsin tsiap lâi guán tau.,華 他常常來我家。
58,十二時間空間,2,下暗伊愛輪班。,E-àm i ài lûn-pan.,華 晚上他要輪值。
58,十二時間空間,3,我昨暝做甲翻點。,Guá tsa-mê tsò kah huan-tiám.,華 我昨晚做到超過半夜。
58,十二時間空間,4,伊規年迵天攏佇國外。,I kui-nî-thàng-thinn lóng tī kok-guā.,華 他一整年都在國外。
58,十二時間空間,5,這台車已經載盡磅矣。,Tsit tâi tshia í-king tsài tsīn-pōng--ah.,華 這部車子已經滿載了。
58,十二時間空間,6,囝已經失蹤幾若冬矣。,In kiánn í-king sit-tsong kuí-nā tang--ah.,華 他兒子已經失蹤好幾年了。
58,十二時間空間,7,我去予電梯門挾佇中央。,Guá khì hōo tiān-thui mn̂g ngeh tī tiong-ng.,華 我被電梯門夾在中間。
59,,8,熱天的時人較𠢕齷齪。,Juah-thinn ê sî lâng khah gâu ak-tsak.,華 夏天的時候人比較容易煩躁。
59,,9,七點才坐桌，這陣去傷早。,"Tshit tiám tsiah tsē-toh, tsit-tsūn khì siunn tsá.",華 七點才入座，現在去太早了。
59,,10,伊出代誌彼時，我佇厝裡。,"I tshut-tāi-tsì hit-sî, guá tī tshù--lí.",華 他出事的那個時候，我正好在家裡。
59,,11,今仔日我無閒，別日才去揣你。,"Kin-á-jit guá bô-îng, pat-jit tsiah khì tshuē--lí.",華 今天我沒空，改天再去找你。
60,十三動物植物,1,頭毛菜誠輕秤。,Thâu-mn̂g-tshài tsiânn khin-tshìn.,華 髮菜的體積看起來好像很大，其實重量很輕。
60,十三動物植物,2,這个六月冬稻仔誠飽穗。,Tsit ê lak-gueh-tang tiū-á tsiânn pá-suī.,華 今年第一期稻作稻穀很飽滿。
60,十三動物植物,3,這欉樹仔有三尋大。,Tsit tsâng tshiū-á ū sann siâm tuā.,華 這棵樹有三個人合抱那麼大。
60,十三動物植物,4,有的樹仔毋免落肥。,Ū-ê tshiū-á m̄-bián loh-puî.,華 有的樹木不需要施肥。
60,十三動物植物,5,花莓一蕊一蕊攏開矣。,Hue-m̂ tsit-luí-tsit-luí lóng khui--ah.,華 花苞一朵朵都開了。
60,十三動物植物,6,我用手欱著一隻蝶仔。,Guá īng tshiú hap tioh tsit tsiah iah-á.,華 我用手撲到一隻蝴蝶。
60,十三動物植物,7,燕仔飛來飛去咧做岫。,Ìnn-á pue lâi pue khì teh tsò siū.,華 燕子飛來飛去地在築巢。
61,,8,這粒梨仔看著真飽水。,Tsit liap lâi-á khuànn-tioh tsin pá-tsuí.,華 這顆梨子看起來飽含水分。
61,,9,今年頭水的柚仔真好食。,Kin-nî thâu-tsuí ê iū-á tsin hó-tsiah.,華 今年第一批生產的柚子很好吃。
61,,10,明仔載無來翻草袂用得。,Bîn-á-tsài bô lâi huan-tsháu bē-īng--tit.,華 明天不再除一次草是不行的。
61,,11,伊飼的雞仔攏著災死了了矣。,I tshī ê ke-á lóng tioh-tse sí-liáu-liáu--ah.,華 他養的雞都感染瘟疫死光光了。
62,十四教育文化,1,歹囝串飼爸。,Pháinn kiánn tshuàn tshī pē.,華 表面上最不爭氣的孩子，最後往往承擔了奉養父母的責任。
62,十四教育文化,2,大格雞慢啼。,Tuā-keh ke bān thî.,華 體型較大的雞會比其他的雞來得晚發聲啼叫。也就是大器晚成的意思。
62,十四教育文化,3,伊去廟裡拈香。,I khì biō--lí liam-hiunn.,華 他到廟裡上香。
62,十四教育文化,4,無禁無忌食百二。,Bô-kìm-bô-khī tsiah pah-jī.,華 百無禁忌，反而活得長壽。
62,十四教育文化,5,的親事講袂成。,In ê tshin-sū kóng bē sîng.,華 他們的婚事談不妥。
62,十四教育文化,6,我來去共你講親情。,Guá lâi-khì kā lí kóng-tshin-tsiânn.,華 我去為你說媒。
62,十四教育文化,7,好朋友著愛破腹相見。,Hó pîng-iú tioh-ài phuà-pak sann-kìnn.,華 好朋友就要真誠相對。
63,,8,無疑悟你會出國讀冊。,Bô-gî-ngōo lí ē tshut-kok thak-tsheh.,華 想不到你會出國念書。
63,,9,莫食遐雄，對胃無好。,"Mài tsiah hiah hiông, tuì uī bô hó.",華 不要吃得那麼猛，對胃不好。
63,,10,舊曆正月初九是天公生。,Kū-lik tsiann-gueh tshe-káu sī Thinn-kong-senn.,華 農曆正月初九是玉皇大帝的誕辰。
63,,11,你莫想講散凶人就好欺負。,Lí mài siūnn-kóng sàn-hiong-lâng tō hó khi-hū.,華 你別以為窮人就好欺負。
63,,12,咱讀冊就毋通讀對尻脊骿去。,Lán thak-tsheh tō m̄-thang thak tuì kha-tsiah-phiann khì.,華 我們唸書不要唸到背後去。比喻讀了書要懂道理，不要白讀了。
63,,13,算命仙的講𪜶兩人的八字袂合。,Sǹg-miā sian--ê kóng in nn̄g lâng ê peh-jī bē-hah.,華 算命先生說他們兩人的八字不合。
63,,14,樹頭徛予在，毋驚樹尾做風颱。,"Tshiū-thâu khiā hōo tsāi, m̄-kiann tshiū-bué tsò-hong-thai.",華 樹根要是穩固了，就不怕樹梢被颱風吹襲。比喻要固本。
64,十四教育文化,15,你口試講甲離離落落，一定考袂牢。,"Lí kháu-tshì kóng kah li-li-lak-lak, it-tīng khó bē tiâu.",華 你口試回答得零零落落，一定考不上。
64,十四教育文化,16,若無經過這擺的考驗，你永遠袂出脫。,"Nā-bô king-kuè tsit pái ê khó-giām, lí íng-uán bē tshut-thuat.",華 如果沒有經過這次的考驗，你永遠不會出頭天。
64,十四教育文化,17,為著欲幫助彼个囡仔，伊四界去題緣。,"Uī-tioh beh pang-tsōo hit ê gín-á, i sì-kè khì tê-iân.",華 為了幫助那個小孩，他四處去募款。
64,十四教育文化,18,食雞，會起家;食鰇魚，生囡仔好育飼。,"Tsiah ke, ē khí-ke; tsiah jiû-hî, senn gín-á hó io-tshī.",華 吃雞肉好成家立業;吃鰇魚，生了孩子可以順利長大，無病無痛。為喜慶、圍爐在食用菜餚時的吉祥話。
64,十四教育文化,19,伊下性命走，想欲趕著車幫。,"I hē-sènn-miā tsáu, siūnn-beh kuánn tioh tshia-pan.",華 他拚命的跑，想趕上車班。
64,十四教育文化,20,訂婚彼工，老母就提一跤金手環欲去送定。,"Tīng-hun hit kang, in lāu-bú tō theh tsit kha kim tshiú-khuân beh khì sàng-tiānn.",華 訂婚那天，他媽媽就拿了一只金手鐲要去當憑證。
65,,1,伊真冇手。,I tsin phànn-tshiú.,華 他花錢很大方。
65,,2,開錢若開水。,Khai-tsînn ná khai tsuí.,華 揮金如土。
65,,3,錢無過經我的手。,Tsînn bô king-kuè guá ê tshiú.,華 錢我沒經手。
65,,4,頭家出去收數矣。,Thâu-ke tshut-khì siu-siàu--ah.,華 老闆出去收帳了。
65,,5,相扯一下無偌濟。,Sio-tshé--tsit-ē bô guā-tsē.,華 平均一下沒多少。
65,,6,伊的家伙真沉底。,I ê ke-hué tsin tîm-té.,華 他的財產基業很穩固。
65,,7,俗價罔賣較袂蝕本。,Siok-kè bóng bē khah bē sih-pún.,華 不妨以便宜的價格賣出去，比較不會虧本。
66,十五經濟用度,8,趁有夠本就好收擔矣。,Thàn ū-kàu-pún tō hó siu-tànn--ah.,華 賺夠本就可以收攤了。
66,十五經濟用度,9,伊最近過了有較伸勻矣。,I tsuè-kīn kuè liáu ū khah tshun-ûn--ah.,華 他最近過得比較寬裕了。
66,十五經濟用度,10,伊怨妒別人比伊較好額。,I uàn-tòo pat-lâng pí i khah hó-giah.,華 他嫉妒別人比他有錢。
66,十五經濟用度,11,生理歹做，無放數嘛袂使。,"Sing-lí pháinn tsò, bô pàng-siàu mā bē-sái.",華 生意不好經營，不掛帳賒賣也不行。
66,十五經濟用度,12,今仔日水果敗價敗甲誠慘。,Kin-á-jit tsuí-kó pāi-kè pāi kah tsiânn tshám.,華 今天水果跌價跌得很慘。
66,十五經濟用度,13,這物件閣新新，真好脫手。,"Tse mih-kiānn koh sin-sin, tsin hó thuat-tshiú.",華 這東西還蠻新的，很容易轉手。
66,十五經濟用度,14,規公司的代誌攏是伊咧摠頭。,Kui kong-si ê tāi-tsì lóng sī i teh tsáng-thâu.,華 整間公司的事務都是由他總攬。
67,,15,你提一千箍出去，有賰錢轉來無？,"Lí theh tsit-tshing khoo tshut--khì, ū tshun-tsînn tńg--lâi--bô?",華 你拿一千元出去，有剩錢回來嗎？
67,,16,月底又閣迫倚矣，愛閣攢會仔錢囉。,"Gueh-té iū-koh pik-uá--ah, ài koh tshuân huē-á tsînn--looh.",華 月底又近了，又要準備會錢囉。
67,,17,這个物件我照割價賣你，無趁你的錢。,"Tsit ê mih-kiānn guá tsiàu kuah-kè bē--lí, bô thàn lí ê tsînn.",華 這個東西我照批發價賣你，不賺你的錢。
67,,18,食人的頭路，錢項的代誌愛較細膩咧。,"Tsiah lâng ê thâu-lōo, tsînn-hāng ê tāi-tsì ài khah sè-jī--leh.",華 受僱於別人，有關錢方面的事情要小心一點。
67,,19,你見擺都開彼號戇錢，實在有夠冤枉。,"Lí kiàn-pái to khai hit-lō gōng-tsînn, sit-tsāi ū-kàu uan-óng.",華 你每次都花那種毫無意義的錢，實在非常不值得。
67,,20,雖然𪜶兜真散赤，毋過𪜶的囡仔攏真有出脫。,"Sui-jiân in tau tsin sàn-tshiah, m̄-koh in ê gín-á lóng tsin ū tshut-thuat.",華 雖然他家很窮，但是他的孩子都很傑出。
68,十五經濟用度,21,這本冊一千箍無人買，落尾手七百箍賣出去。,"Tsit pún tsheh tsit tshing khoo bô lâng bé, loh-bué-tshiú tshit pah khoo bē--tshut-khì.",華 這本書一千元沒人買，最後以七百元賣掉。
68,十五經濟用度,22,這陣的股票市草誠好，伊攢兩百萬，存範欲大抐一下。,"Tsit-tsūn ê kóo-phiò tshī-tsháu tsiânn hó, i tshuân nn̄g-pah bān, tshûn-pān beh tuā lā--tsit-ē.",華 這陣子的股票市況很好，他準備了兩百萬，打算要大幹一場。
69,,1,空喙堅疕矣。,Khang-tshuì kian-phí--ah.,華 傷口結痂了。
69,,2,腹肚做藥櫥。,Pak-tóo tsò ioh-tû.,華 肚子像放藥的櫥子，比喻常常服藥。
69,,3,尻脊骿揹一粒痀。,Kha-tsiah-phiann phāinn tsit liap ku.,華 背部揹一粒駝瘤。
69,,4,提藥方去拆藥仔。,Theh ioh-hng khì thiah ioh-á.,華 拿藥方去抓藥。
69,,5,毋通定定食便藥仔。,M̄-thang tiānn-tiānn tsiah piān-ioh-á.,華 不要常常吃成藥。
69,,6,藥仔挽會行上要緊。,Ioh-á bán ē kiânn siōng iàu-kín.,華 藥效推得動最要緊。
69,,7,醫生咧共伊挽喙齒。,I-sing teh kā i bán tshuì-khí.,華 醫生在幫他拔牙齒。
70,十六醫療健康,8,這帖藥仔會用得去傷解鬱。,Tsit thiap ioh-á ē-īng-tit khì-siong-kái-ut.,華 這帖藥可以解除血氣鬱結。
70,十六醫療健康,9,伊真荏身，磕袂著就破病。,"I tsin lám-sin, khap-bē-tioh tō phuà-pēnn.",華 他身體很虛弱，動不動就生病。
70,十六醫療健康,10,囡仔出癖的時陣愛予伊加歇睏。,Gín-á tshut-phiah ê sî-tsūn ài hōo i ke hioh-khùn.,華 小孩子出痲疹的時候要讓他多休息。
70,十六醫療健康,11,我小可仔烘烘，可能欲感冒矣。,"Guá sió-khuá-á hang-hang, khó-lîng beh kám-mōo--ah.",華 我有點發燒，可能快要感冒了。
70,十六醫療健康,12,醫生講伊這个病會好也袂斷根。,I-sing kóng i tsit ê pēnn ē hó iā bē tn̄g-kin.,華 醫生說他這個病就算會好也不能根治。
70,十六醫療健康,13,伊的確是去寒著，今仔日才無來。,"I tik-khak sī khì kuânn--tioh, kin-á-jit tsiah bô lâi.",華 他一定是感冒了，所以今天才沒有來。
70,十六醫療健康,14,這藥仔抹落去，真緊就會退癀矣。,"Tse ioh-á buah--loh-khì, tsin kín tō ē thè-hông--ah.",華 這藥擦下去，很快就會消炎消腫了。
71,,15,你若欲半䖙倒看電視，早慢會近視。,"Lí nā beh puànn-the-tó khuànn tiān-sī, tsá-bān ē kīn-sī.",華 你如果要斜躺著看電視，早晚會近視。
71,,16,母身若顧予伊好，囡仔出世就較健康。,"Bó-sin nā kòo hōo i hó, gín-á tshut-sì tō khah kiān-khong.",華 母體照顧好，小孩出生就會比較健康。
71,,17,你今仔日看著小可仔各樣，是毋是感冒矣？,"Lí kin-á-jit khuànn-tioh sió-khuá-á koh-iūnn, sī m̄ sī kám-mōo--ah?",華 你今天看起來有點異狀，是不是感冒了？
